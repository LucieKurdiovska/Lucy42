# O Červené Karkulce
Byla jednou jedna dívka, jménem Karkulka, která ráda nosila červenou plášťěnku. Jednoho dne se vydala za babičkou s košíkem plným dobrot. Babička bydlela daleko za lesem, a tak se Karkulka vydala na cestu brzy ráno. Musela jít sama, protože její rodiče nebyli očkovaní proti klíšťatům.  
I přes to, že jí v rukou tížil košík plný dobrot, zvesela si vykračovala po lesní pěšince. Byla už v polovině cesty, zrovna uprostřed nejtemnější části lesa, když za sebou uslyšela praskat větvičky. Zprudka se otočila, ale kde nic, tu nic. Šla dál. Za nemalou chvilku se práskání ozvalo znovu. Karkulka se snažila být statečná, ale přesto jí to nedalo a musela se znovu otočit. Kde nic, tu nic. Když se však otočila zpět, přímo před ní stál obrovský zlovlk a cenil na ni dvě řady obrovských zubů. Karkulka zděšeně vyjekla.  
"Ale copak, copak, Karkulko. Snad se mě nebojíš?" zavrčel velký zlovlk.  
"Jistě že ne", odvětila Karkulka,"jen jsem se lekla." Nebyla to tak docela pravda. Karkulka zlovlka dobře znala, byl to "domácí mazlíček" místního urozeného pána. Nikdy ho však neviděla tak zblízka a nikdy u toho nebyla sama.  
"Co máš v tom košíčku?" zapředl vlk.  
"Dárky pro babičku k narozeninám."  
"A kde bydlí tvá babička?"  
"Za lesem." Odvětila Karkulka, svdena zlovlkovou milou výmluvností.  
"Tak šťastnou cestu," řekl vlk a zmizel v houští.  
Karkulka pokračovala v cestě a příhodu brzy pustila z hlavy.  
Krátce po poledni Karkulka dorazila k babiččině chaloupce. Když vstoupila dovnitř, babičku nikde neviděla.  
"Tady", ozval se hluboký hlas z babiččiny postele.  
"Babičko, to jsi ty?"  
"Jistě, kdo jiný Karkulko." Karkulka přitoupila blíž.  
"Proč máš tak hlukoký hlas?"  
"Strašné nachlazení mě schvátilo, Karkulko. Ale už je mi lépe."  
"A proč máš tak velké uši, babičko?"  
"To abych tě lépe slyšla, má drahá."  
"A proč máš tak velké oči?"  
"To abych tě lépe viděla. Pojď blíž."  
"A proč máš tak velké zuby?"  
"To abych tě mohla sníst, zlatíčko." Zlovlk ze sebe strhl peřinu a schlamstl Karkulku.  
Zlovlk byl po snězení Karkulky a babičky tak přejedený, že se sotva hnul. Dostal ale obrovskou žízeň.   Doplazil se ven ke studni a potom co se zhluboka napil tak usnul. U studny ho však objevil myslivec.
Myslivci bylo hned jasné, co se stalo. Vzal obrovský nůž a zlovlka rozpáral. Hned jak se v břichu udělala díra, vyskočila z něj živá a zdravá Karkulka, v závěsu za ní i babička. Objímaly se a smály.   
Myslivec poté zlovlka zase zašil, a odvezl ho majiteli. Babička s Karkulkou byly rády, že je myslivec zachránil a společně si dali do nosu z babiččina narozeninového košíčku.